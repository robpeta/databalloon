# databalloon
---
#### *`Πρόταση για το 1ο Μαθητικό Συνέδριο "Ερευνητικές Διαδρομές στον Πολιτισμό και στις Επιστήμες" ΔΔΕ Ανατολικής Αττικής`*
---
# Κατασκευή και Προγραμματισμός Αιωρούμενου Μετεωρολογικού Σταθμού. Λήψη, Επεξεργασία και Οπτικοποίηση Δεδομένων.
---
### Περίληψη:
Η εργασία αφορά την κατασκευή ενός μετεωρολογικού σταθμού ο οποίος θα αιωρείται με τη βοήθεια ενός μετεωρολογικού μπαλονιού. Ο σκοπός μας είναι να δημιουργήσουμε τον δικό μας μετεωρολογικό σταθμό για το Σχολείο μας, ώστε να παρακολουθούμε σε πραγματικό χρόνο διάφορα περιβαλλοντικά δεδομένα, όπως θερμοκρασία, υγρασία, βαρομετρική πίεση, μαγνητικό πεδίο. Στο εργαστήριο πληροφορικής θα αξιοποιήσουμε τους μικροελεγκτές micro:bit για να συνθέσουμε κυκλώματα με αντίστοιχους αισθητήρες και να πειραματιστούμε με αυτά. Αρχικά θα προσομοιώσουμε τα κυκλώματα με την εφαρμογή tinkercad. Κατόπιν θα προχωρήσουμε με την υλοποίηση και θα τα προγραμματίσουμε μέσω του περιβάλλοντος https://makecode.microbit.org σε γλώσσα με πλακίδια ή και σε python. Μέσω της bluetooth επικοινωνίας, ομάδα micro:bit (πομπός), θα εκπέμπει τα δεδομένα από τους αισθητήρες σε άλλη κοντινή ομάδα micro:bit (δέκτης). Αυτή με τη σειρά της θα τα αποθηκεύει σε υπολογιστή σε μορφή csv, ενώ παράλληλα τα δεδομένα αυτά θα προβάλλονται, σε πραγματικό χρόνο σε οθόνη υπολογιστή. Στην πορεία, κατά την σύνθεση του μετεωρολογικού σταθμού, θα τοποθετήσουμε όλα τα εξαρτήματα σε κατάλληλο κουτί, φροντίζοντας να πετύχουμε το μικρότερο δυνατό βάρος, ενώ στη συνέχεια θα υπολογίσουμε το μέγεθος του μπαλονιού που θα χρειαστεί, καθώς και την ποσότητα σε αέριο ήλιο, ώστε να μπορέσει να ανυψωθεί όλη η διάταξη. Τέλος η κατασκευή θα αγκυρωθεί εξωτερικά στη στέγη του εργαστηρίου πληροφορικής, αρκετά μέτρα ψηλά. Από τους υπολογιστές της αίθουσας θα μπορούμε να συλλέγουμε τα δεδομένα για να εξάγουμε μέγιστες, ελάχιστες και μέσες ημερήσιες / εβδομαδιαίες τιμές, ενώ θα μπορούμε να δημιουργούμε χρήσιμα γραφήματα.
